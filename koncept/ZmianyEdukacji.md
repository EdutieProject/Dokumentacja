# Zmiany w edukacji

Aby wprowadzić zmiany musimy zapomnieć o wszystkim co wiemy o dotychczasowym systemie. Spojrzeć na to w taki sposób, jakby trzeba było edukację zbudować od początku. W ten sposób dotrzemy do różnic, które uwłaczają skuteczności edukacji.

## Materiały do nauki

Rzadko poruszanym tematem są materiały używane przy nauczaniu. W edukacji szkolnej często wymienianą wadą są źli nauczyciele czy leniwi uczniowie, ale rzadko wymienia się nieprzystosowane do współczesnej dydaktyki metody i materiały naukowe.

Materiały naukowe to często zatęchłe mapy w sali geograficznej, której nauczyciel nie używa, ponieważ szkoda mu czasu na rozwijanie ich i pokazywanie o co dokładnie chodzi na prowadzonych zajęciach. \
Często za materiał naukowy można uznać tablice matematyczne wiszące w salach i przedstawiające wzory, których uczniowie nie używają, bo są zmuszeni do ich uczenia na pamięć. Oczywiście wiadomo, że niestety ale **nieużywana wiedza zanika** toteż przez to uczeń po ukończeniu szkoły wzór na pewno zapomni wzór. \
Ponadto dochodzi do przypadków, w których na lekcjach Fizyki czy chemii nie są używane rzadne przybory czy substacje, ponieważ nauczyciele **boją się ich użyć**. W rezultacie uczeń uczony jest na pamięć róznych równań chemicznych, a gdy wychodzi ze szkoły do życia nie umie zastosować wiedzy w praktyce.

> **W takim podejściu głównym celem edukacji jest przygotowanie ucznia do egzaminu a nie pokazanie jakie umiejętności można zyskać.** 

Wówczas jeżeli egzaminy takie jak np. matura nie promują dobrych metod nauki, to książki do nich przygotowujące i inne pomoce naukowe analogicznie nie będą tego robić.
 
> Pozytywną zmianą w edukacji z użyciem pomocy naukowych, byłoby stworzenie uczniom takich warunków, by oni sami zabiegali o użycie pomocy naukowych mających na celu zwizualizowanie im problemu i zrozumieniu go. \
Szczególną uwagę należy poświęcić tutaj nowym technologiom.

## Nauczyciele

Nauczyciel jest kluczowym elementem jeśli chodzi o proces edukacyjny. Jest przewodnikiem w skomplikowanym oceanie wiedzy i ma on za zadanie przedstawić temat w taki sposób by uczeń go zrozumiał oraz zapamiętał.

Na nauczycielach ciąży wiele obowiązków związanych z nauczaniem ale również z dokumentacją tego procesu
- **Motywowanie uczniów do nauki** - nauczyciel poprzez swoją obecność w procesie nauczania ma za zadanie pokazać uczniom, że **wiedza jaką zyskają przyda im się na całe zycie jeśli będzie wystarczająco pielęgnowana**. Chodzi o to, że ma pokazać co można osiągnąć za pomocą wiedzy jaką zyskają teraz.

- **Wskazywanie im odpowiedniej dla ucznia ścieżki nauki** - powinnością nauczyciela jest przedstawienie zagadnienia w taki sposób by temat dla ucznia był odpowiednio dopasowany do jego możliwości kognitywnych. \
Nie może być zbyt łatwy, bo uczeń znudzi się na samym początku nauczania. \
Nie może być również zbyt trudny, ponieważ będzie to dla niego zbytnie wyzwanie kończące się irytacją.

- **Niesienie indywidualnej pomocy dla uczniów w razie kłopotów z nauką** - w każdej grupie są pewni uczniowie, ktorzy podczas nauczania nie nadążają za wprowadzanym tematem. Są ku temu 2 powody, albo mają gorszą formę psychofizyczną danego dnia, albo temat jest dla nich zbyt trudny. Dlatego też obowiązkiem nauczyciela jest również naprawa braków uczniów jeśli takowe się pojawią, ale w taki sposób, by nie dać mu do zrozumienia, że problem wynika z jego winy.

- **Ocena progresu ucznia i niesienie informacji zwrotnej** - zadaniem nauczyciela jest dawać uczniowi informacje zwrotną dotyczącą całego jego procesu z zaznaczeniem czego się nauczył, co już umie, i czego może jeszcze sę nauczyć posiadając już obecną wiedzę. Jest to podstawa, ponieważ wtedy uczeń wie co osiągnął i co jeszcze może osiągnąć co znacznie porządkuje informacje.

- **Biurokracja związana z nauką** - w całym procesie nauczania najważniejszy powinien być uczeń a nie dokumentacja. Dlatego najlepszym rozwiązaniem jest jak największe ograniczenie zbędnej papierologii w procesie nauczania i zastąpienie jej po prostu nauczaniem.

Dopełnianie tych obowiązków bez żadnych pomocy jest ciężkie. W szczególności, gdy zadaniem nauczyciela jest przekazywanie wiedzy a nie dokumentowanie tego procesu. Nauczyciel może być najlepszy w swojej dziedzinie, ale irytować sięw sytuacji, gdy będzie musiał wypełniać dokumentację.

> Zmianą jaką proponuje platforma NowaNauka jest całkowite odejście od klasycznego nauczania, ponieważ droga jaką przebywa uczeń podczas procesu nauczania jest sterowana za pomocą sztucznej inteligencji i to ona na podstawie badań procesów kognitywistycznych ucznia sama dobiera materiały jakie mogą zainteresować ucznia. Odchodzi tutaj problem kosztownych pomocy naukowych, współpracy z nauczycielem czy biurokratyzacji nauki

### Sposób prowadzenia lekcji

Nie jest tajemnicą, że aktualny system edukacyjny jest przedłużeniem pruskiego systemu, którego zadaniem było szkolenie robotników mających pracować w fabrykach. Taki robotnik miał być w założeniu oddany, posłuszny oraz łatwy do zastąpienia. 

To podejście jest dobre do wykształcenia dobrych kadr urzędniczych czy wojskowych:
| Urzędnik | Wojskowy |
|:--------:|:--------:|
|Jest **oddany** , czyli przywiąże się do swojego miejsca pracy i nie będzie go często zmieniał|Jest **oddany** generałowi pod którego podlega, czyli nie zdezerteruje z armii w przypadku wojny.|
|Jest **posłuszny**, czyli będzie wykonywał swoje zadania z należytą starannością.|Jest **posłuszny**, czyli będzie wykonywał wszystkie polecenia swojego generała na polu walki.|
|Jest **łatwy do zastąpienia**, czyli działa tutaj efekt skali. Jeśli w jednej sali uczy się 26 uczniów to wtedy łatwo jest wyciągnąć niesfornego ucznia i zastąpić go innym. W taki sam sposób edukuje się urzędników. Można łatwo jednego wyrzucić i zastąpić go innym bez strat dla całej organizacji.|
-----------------------
\
Założeniem głównym było to, by za pomocą prostych gestów i sygnałów wykształcić obywatela posłusznego głównemu przywódcy - państwu. Lud miał posiadać podstawową wiedzę o obowiązkach obywatelskich - umiejętności społeczne, podpisania się, czytania prostych instrukcji tworzenia krótkich pism i notatek czy choćby prostych czynności rzemieślniczych w taki sposób by być dobrym pracownikiem fabryki. Cały cykl nauczania był sterowany za pomocą dzwonków - zupełnie jak w fabryce.

Założenia te zostały *wykute* w 19 wieku, natomiast są aktywne do dzisiaj, czego przykładem jest:
- **odgórnie narzucone treści i sztywne, uniwersalne programy nauczania** - sztywny uniwersalny program nauczania niezależnie od ambicji uczniów, czy ich erudycji. Jeśli uczeń *wystaje* ponad resztę, jest *docinany*. Jeśli *zbyt mocno obniża poziom*, wtedy jest degradowany do klasy niżej bądź obniża się poziom całej grupie.

- **zestaw obowiązkowych lektur narzucone przez ludzi “u góry”** - lektury narzucane są z góry przez nauczyciela bądź rządzących. Jest to niezależne od rozwoju psychofizycznego ucznia, ponieważ pomimo że ma on 12 lat to emocjonalnie być na poziomie 10 latka i nie być zdolnym do przerobienia lektur szkolnych na poziomie emocjonalnym.

- **lekcje podzielone na 45-minutowe jednostki** - założeniem miało być tutaj to, że potencjalny przyszły robotnik uczy się kiedy rozpoczyna się praca i kiedy się kończy. Czas trwania lekcji - 45 minut określa maksymalny czas skupienia na danym temacie przez ucznia i jest określany za pomocą dzwonka szkolnego.

- **krótkie przerwy sygnalizowane dzwonkiem, który nie jest przyjazny** - sygnał dzwonka ma dawać uczniom sygnał, że zakończył się czas nauki i pora wyjść na przerwę, ponieważ w taki sam sposób są wyznaczane zmiany w fabrykach i magazynach. Rezultatem jest to, że uczeń jest niejako *programowany* w szkole do pracy w jakiejś fabryce lub magazynie.

- **stopnie za wiedzę, a nie umiejętność** - w szkole uczeń jest oceniany na podstawie zdobytej wiedzy, a nie umiejętności. Oznacza to, że można w szkole posiadać wiedzę dotyczącą różnych dziedzin życia, ale wiedzieć jak ja praktycznie zastosować. Co w rezultacie pokazuje, że uczeń *wychodząc ze szkoły do życia* jest niejako bezbronny i nieprzygotowany w jakikolwiek sposób do pracy. Zdażają się więc sytuacje, że pomimo tego, że uczeń skończył szkołę z najlepszymi ocenami to w pracy jest uczony przez pracodawcę od nowa faktów które posiadł w szkole ale wraz z ich praktycznym zastosowaniem.

- **nauczanie monologowe** - jest to proces polegający na przekazywaniu wiedzy w taki sposób ,że wykładający wiedzę - najczęściej nauczyciel wykłada temat uczniom. Powoduje to że wiedza nie jest w żaden sposób utrwalana, nie jest przećwiczona, czy nie ma szans na zadawanie jakichkolwiek pyta, ponieważ głównym zadaniem nauczyciela jest przedstawienie wiedzy, a głównym zadaniem ucznia jest zapamiętanie wiedzy. Prowadzi to do tzw. nauki na pamięć bez myślenia o tym czego i jak się trzeba naucyzć, bo uczeń zwyczajnie nie ma jak *wytworzyć* skojarzeń przedstawionej wiedzy.

- **książki do nauki** - szkoła gwarantuje uczniom książki do nauki. Z założenia jest to złe podejście, ponieważ każdy uczeń dojrzewa inaczej i każda klasa w szkole może przedstawiać inny poziom wiedzy. W rezultacie książka jest to niejako *ustandaryzowanie* poziomu nauczania. Problemem jaki tutaj występuje jest to, że tak naprawde to ustandaryzowanie jest zawsze prowadzone w dół by dopasować się do najsłabszeog ucznia.
- **egzaminy** - egzamin jest kluczowy w sszkolnictwie, ponieważ ma weryfikować posiadaną przez ucznia wiedzę. Problemem jaki tutaj wystepuje, jest wszechobecne przygotowywanie uczniów nie do życia, ale pod testy. W rezultacie uczeń posiada wiedze jak je rozwiązywac, ale kompletnie nie radzi sobie jeśli chodzi o zastosowanie wiedzy w praktyce. Korzyść z tego procederu mają tylko szkoły, ponieważ egzaminy są jedynym wskaźnikiem na którym opierają się różnorakie rankingi szkół. Im wyższy średni wynik z egzaminu dla danej szkoły tym szkoła wyżej w rankingu.

Rezultatem tych działań jest uczeń, który:

- **jest pozbawiony kreatywności** - brak kreatywności jest spowodowany koniecznością podążania wedle reguł, które wskazuje szkoła. Uczeń niejako musi dopasować siędo ścieżki wskazanej przez szkołę, niezależnie od tego czy jest do niej emocjonalnie czy fizycznie dostosowany.

- **boi się sam podejmować decyzje i musi być prowadzony za rękę** - uczeń w szkole ma podążać wedle wskazówek nauczyciela w każdym temacie i nie ma możliwości działania samemu toteż wychodząc ze szkoły jako absolwent nie wie jak kierować swoim życiem - zadbać o swoje zdrowie zarówno psychiczne jak i fizyczne.

- **nie potrafi sam wyznaczać celów** - uczeń w szkole podąża wedle wskazówek nauczyciela, którego celem jest nauczenie ucznia przedmiotu zajęć i nie ma możliwości wykraczania poza ten przedmiot. Oznacza to, że jeśli uczeń chciałby naprawdę zainteresować się jakimś tematem z zakresu zajęć to nie ma takiej możliwości, bo nauczyciel przywoła go do porządku.

- **nie przepada za ludźmi, którzy wyznaczają inne ścieżki** - uczeń w szkole jest nauczany tylko i wyłącznie jedynej słusznej drogi, którą podaje mu nauczyciel. Każde odstępstwo jest zazwyczaj karane, albo uczeń jest przekonywany, że nie warto podążać inną drogą.

- **boi się nowości** - zazwyczaj tematy przedstawiane na zajęciach w szkole są tak ukształtowane, że pokazują zagadnienia z lat *mocno wcześniejszych* co pokazuje uczniom, że nie warto zgłębiać nowej wiedzy i umiejętności, tylko pozostać w stagnacji. Prowadzi to do braku umiejętności filtrowania nowych informacji napływających ze świata i odzielania informacji prawdziwych od tzw. *fake newsow*

- **boi się tego, co nie jest dla “wszystkich”, tego co nie jest uniwersalne** - uczeń *wypuszczony* ze szkoły nie umie podążać własną drogą, tylko podąża drogą już ubitą - taką która jes ustandaryzowana dla każdego z uczniów w rezultacie bardzo częst podatny jest na zagrożenia np. *psychologia tłumu* i ślepo podąża za większością - nawet w przypadku gdy ona może się mylić.

- **daje się łatwo manipulować** - wobec ustandaryzowanego podejścia i wszechobecnej *testomanii* uczeń bardzo łatwo jest podatny na wszelką manipulacje, ponieważ szkoły nie uczą filtrowania wiedzy do niego napływającej.

- **są ślepo posłuszni** - uczeń mając przedłożony tylko jeden wzorzec postępowania może postępować tylko i wyłącznie według niego, bo wszelkie odstępstwo jest karane. Jest to korzystne zwłaszcza dla polityki krajowej, ponieważ takiego obywatela bardzo łatwo jest zmainpulować do głosowania na jedyną słuszną partię.

Oczywiście takich wniosków można wysnuć jeszcze bardzo wiele.

> Aby rozwiązać powyższe problemy należałoby skupić się na pracy u szczytów władzy i przekonać polityków, że im bardziej mądrzejszy i inteligentniejszy obywatel tym większy zysk dla ogółu społeczeństwa. Obywatele ślepo posłuszni władzy nie będą generować nowych pomysłów na usprawnienia kraju czy wprowadzanie nowinek tecnologicznych do gospodarki, tylko będą zamknięci *w swoim świecie* co spowoduje stagnacje. Z każdego człowieka należy wydobyć jego indywiduum i skłonić go do podążania wedle swoich przekonań w taki sposób by naturalnie wytworzyła się *burza mózgów* w dyskusji nad nowymi ideami.

## Rodzice

Rolą rodzica w edukacji dziecka jest nadzór nad nim jako własnym dzieckiem oraz nadzór nad instytucjami edukacyjnymi prowadzacymi jego edukacje.

#### Nadzór nad dzieckiem

Rodzic mający nadzór nad dzieckiem powinien nadzorować *naukowy rozwój dziecka*. Chodzi o to, czy uczy się ono w odpowiednio dostosowany do tego sposób. Celem jest tutaj dostosowanie sposobu przetwarzania materiału przez *pociechę* w taki sposób by wpływ nauki na rozwój dziecka był najbardziej efektywny. Główną barierą jest tutaj różnica wieku wynikająca za naturalnych właściwości bycia rodzicem. Otóż rodzic w czasach swojej młodości uczył się innymi sposobami niż dziecko. Wraz z rozwojem technologii i większym przepływem informacji dzisiejsi uczniowie mogą uczyć się inaczej aniżeli ich starsi równieśnicy, więc istotne jest tu narzucenie roli rodzica jako doradcy naukowego, który może zasugerować odpowiedni sposób uczenia się dziecka, ale nie narzucać go w całej rozciągłości.

#### Nadzór nad instytucjami edukacyjnymi
Rodzic prowadząc nadzór nad instytucjami edukacyjnymi powinien mieć wpływ na to co szkoła uczy i w jaki sposób. Chodzi choćby o dobór metodyk nauczania, dobór kadry nauczycielskiej czy sposób prowadzenia pracy szkoły.
Nie może to być tak, że szkoła działa wedle ustaleń polityków lub innych ludzi *z zewnatrz*, ponieważ nie muszą oni wiedzieć nic na temat edukacji. To rodzic w końcowym rozrachunku jest odpowiedialny za edukacje swojego dziecka i po to posyła dziecko do szkoły by zyskało w niej wiedzę taką jaką od niej oczekuje.

> Możliwą zmianą wynikającą z uczestnictwa rodziców w nauce jest większy ich nacisk na placówki edukacyjne w zakresie nauki młodych ludzi. Chodzi o fakt doboru kadry szkolnej do przedkładanego materiału czy choćby dyrektorów a także dbanie o odpowiednie wydatkowanie pieniędzy na pomoce edukacyjne dla swoich pociech
