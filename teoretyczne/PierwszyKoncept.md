Ten plik zawiera krótki opis pierwszego konceptu implementacji Nowej Nauki powstałego pod koniec września 2023 roku. Ma on znaczenie archiwalne, informuje o pierwotnych założeniach i pomysłach. Aktualnie relizowany jest ***drugi koncept***, który obejmuje większość tego repozytorium.

# *Pierwszy koncept "Nowej Nauki"*

Pierwszy koncept powstały 8.09.2023 jest archiwalnym przedstawieniem pierwszej wizji projektu. Rozszerzając projekty Nowej Nauki możemy oczywiście czerpać pomysły z pierwszej koncepcji - po to właśnie ona tu jest.


## Spotkania i warsztaty

Spotkania i warsztaty to organizowane w szkołach warsztaty mające na celu popularyzację nauki. Ich zadaniem miałoby być przedstawienie naukowych tematów na sposoby nieporuszane na lekcjach, aby pokazać że nauka w praktyce potrafi być o wiele ciekawsza niż ta prezentowana w szkołach.

Prezenterami mogliby być wybitni studenci-pasjonaci, którzy potrafiliby **zarazić** swoją pasją innych. Możnaby wybrać tych uczestniczących w kołach naukowych, aby mieć pewność co do autentyczności ich zainteresowań.

Spotkania i warsztaty poza popularyzacją nauki miałyby również promować rozwiązania e-learningowe na naszej platformie.

## E-learning
E-learning miałby być podzielony na dwie części - lekcje i kursy. 

Lekcje byłyby odpowiednikiem szkolnego materiału wraz z zastosowaniem nowoczesnych metodologii nauki tj. active learning czy taksonomia blooma. Wraz z generowanymi materiałami elastycznie dopasowanymi do ucznia udałoby się stworzyć odsłonę szkolnego materiału przyjazną uczniowi.

Kursy nie dotyczyłyby tematów szkolnych. Przedstawiałyby one tematy bardziej zaawansowane, które dotykałyby możliwych zainteresowań uczniów związanych z nauką. Oczywistym przykładem jest tutaj *programowanie*, ale równie dobrze sprawdziłoby się to w fizyce, chemii czy matematyce z takimi dziedzinami jak inżynieria cywilna (czyli budowanie rzeczy), mechanika, *etc.* Celem kursów nie jest przede wszystkim nauka, bo priorytetem jest tutaj zainteresowanie ucznia danym tematem.

Rdzeniem e-learningu byłyby profile ucznia, kolejno EIP, ESP i ELP od śledzenia inteligencji, umiejętności i historii nauczania.

Kursy i lekcje miałyby promować tutoring. Kursy poprzez zainteresowanie ciekawymi, nowymi dziedzinami, a lekcje poprzez wprowadzanie szkolnych tematów.

> Więcej na temat aplikacji do e-learningu z pierwszego konecptu można wywnioskować z archiwalnego repozytorium demowego EdutieGoofyDemo - [zobacz spis repozytoriów](../techniczne/SpisRepozytoriów.md)

## Tutoring

Tutoring działałby na zasadzie dobierania korepetytorów do uczniów. Mechanizm nazywany pieszczotliwie "uberem dla korków" działałby na zasadzie właśnie ubera; korepetytorzy nie byliby stali, tylko dobierani elastycznie do potrzeb ucznia analizując jego aktualną potrzebe (np. tego że uczeń teraz chce się nauczyć tematu X) oraz profilu nauczania ucznia.

## Elastyczne profile dla ucznia

* **ESP (Elastic Skill Profile)** – profil użytkownika określający jaką ma on wiedzę w danym temacie. Profil przechowuje informacje na temat wiedzy użytkownika w danym temacie, ale również to jaki ELP posiada. Profil umiejętności określa się na podstawie tego jak daleko dany uzytkownik zaszedł w ELP.

* **ELP (Elastic Learning Profile)** – oparty na 8 profilach inteligencji I badaniach profil uzytkownika łatwoprzewidujący sposób w jaki dana osoba najlepiej się uczy. System oparty na drzewie umiejętności określający, że jeśli łatwo jest nauczyć się podmiotu A to również łatwo będzie nauczyć się podmiotu B.

## Gadżety
Wraz z projektem Edutie z pierwszego konceptu powstały również pomysły na *pomocnicze* aplikacje:
 - Kahoot live - apikacja wykrywająca słowa prezentatora na warsztatach, która dla uczestników na bieżąco generowałaby notatki i pytania.
 - Helper dla korepetytorów - generowanie przykładowych materiałów dla korepetytora pasujących do profilu nauczania ucznia
