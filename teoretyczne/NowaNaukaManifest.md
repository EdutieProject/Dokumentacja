# Nowa Nauka

Nowa Nauka ma na celu zmianę podejścia do nauki. Naszą misją jest sprawienie, aby uczenie się nie było bezrefleksyjnym zaliczaniem egzaminów, po których od razu zapominamy czego się nauczyliśmy. Chcemy sprawić, aby możliwość uczenia się była postrzegana jako przywilej, a nie przykry obowiązek.Zakładamy, że w największym stopniu platformę będą użytkować osoby w wieku szkolnym ale również studenci. Nie zamykamy się jednak na osoby w wieku starszym i również do nich mogą być adresowane kursy i szkolenia. Według nowej nauki edukacja powinna przykładać szczególną uwagę do rozwoju i otwierania możliwości przed uczniami, ze względu na fakt, że są oni fundamentem przyszłości otaczającego nas świata.

## Personalizacja edukacji

Według Nowej Nauki jednym z kluczowych aspektów edukacji jest indywidualne podejście do rozwoju ucznia. Wykorzystanie unikalności jednostki i szczególnych umiejętności ucznia nie tylko jest pomocne w nauce, ale także uświadamia ucznia o jego mocnych i słabych stronach. Dzięki temu uczeń staje się bardziej świadom swoich możliwości i predyspozycji. 

## Teoria

Aby lepiej dostosowywać proces nauczania do ucznia, konieczne jest poznanie  słabości i mocnych punktów ucznia. Zazwyczaj uczący robią to poprzez wytypowanie tematów, które sprawiają szczególną trudność. My jednak idziemy o krok dalej - korzystając z psychologii zakładamy, że możemy stwierdzić po słabości w temacie X słabość również w temacie Y. 

**Przykład:** Uczeń nieradzący sobie z tematem hydrostatyki będzie miał również trudności w zakresie termodynamiki

Więcej mówią o tym teorie Cattella: [tutaj](https://en.wikipedia.org/wiki/Fluid_and_crystallized_intelligence)

Innymi słowy, zamiast pojedynczo monitorować to, czy uczeń radzi sobie z danymi tematami, chcemy monitorować sposób w jaki uczeń przyswaja i rozumie materiał. W ten sposób dostosowujemy cały proces nauczania, a nie sposób prezentacji pojedynczych tematów.

## Monitorowanie predyspozycji i umiejętności

Aby usystematyzować predyspozycje i umiejętności ucznia, zakładamy że możliwe jest mniej lub bardziej dokładne opisanie jego cech w uniwersalny sposób np. za pomocą liczb. Dzięki temu uzyskujemy nie tylko dokładny sposób klasyfikacji ucznia, ale również możliwość operowania na tych liczbach i śledzenia ich komputerowo jako parametry. Ten sposób wykorzystują nasze projekty.

## Utopijna, nierealna edukacja

Celem edukacji jest przedstawienie wiedzy w taki sposób, by uczeń chciał dalej rozwijać swe umiejętności. Założeniem jest to, że każdy uczeń znajdzie pewną dziedzinę nauki, w której będzie chciał się rozwijać. Edukacja w tym przypadku miałaby za zadanie pomóc uczniowi w rozwoju jego kompetencji, ułatwienie mu wyprowadzenie swoich możliwości na świat i przygotowanie go do wykorzystywania wiedzy do zmieniania otaczającej nas rzeczywistości.

Warto również wspomnieć o celu samego przyswajania i **rozumienia** wiedzy. Ważne jest to, że proces uczenia się sam w sobie jest nauką - nauką myślenia w specyficzny sposób, nauką rozumienia i przetwarzania informacji i nauką *łączenia kropek*, czyli syntezy informacji.

Problemem tego podejścia jest niestety to, że każdy człowiek wiedzę pozyskuje inaczej. Mamy wiele osób uczących się lepiej z obrazów, wykresów a także schematów, ale nauka z esejów czy wypracowań idzie im o wiele trudniej. Są też osoby, które znacznie lepiej czerpią informacje z filmów czy za pomocą technik grywalizacji, natomiast znacznie słabiej uczą się poprzez interakcje międzyludzkie i prace w grupie.

Aby rozszerzyć wiedzę w zakresie psychologii edukacji zajrzyj tutaj: [PsychologiaEdukcji](PsychologiaEdukacji.md)

## Edukacja jako drzwi na przyszłość

Kształcenie ogólne w założeniu ma przedstawiać uczniom dużą liczbę nauk i zagadnień, które w przyszłości mają pomóc uczniowi w decyzji do obrania dalszej ścieżki nauki czy kariery. *Można wnioskować że w praktyce rozwiązanie to nie jest w pełni sprawne.* Warto zauważyć jednak, że personalizacja edukacji umożliwia skupianie się na mocnych stronach ucznia, co bardzo ułatwi wybór ścieżki dalszego rozwoju.

Personalizacja edukacji pomaga nie tylko w bardziej efektywnej nauce, ale również w lepszym zrozumieniu swoich predyspozycji przez ucznia. Dzięki temu uczeń ma lepszy pogląd na swoje możliwości, i to które z nich najlepiej będzie rozwijać. Ponadto, można na jej podstawie dobierać dla uczniów ścieżki rozwoju również pozaszkolnego i oceniać która z nich będzie dla ucznia najlepsza.


## Dodatkowe źrodła

[Przyszłość edukacji | Independent Schools Victoria](https://is.vic.edu.au/research-post/navigating-the-future-of-education/)

[Pedagogika 21 wieku - prezentacja | Narad Rijal](https://www.slideshare.net/DrYogeshAwasthi/21st-century-pedagogy)
