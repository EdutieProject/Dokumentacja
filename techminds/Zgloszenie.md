## O zespole
*Napiszcie o sobie - Waszą historię, kim jesteście, co Was łączy, co Was wyróżnia? (max. 700 znaków).*


Nasz zespół wywodzi się ze wspólnego technikum, w którym zaczęliśmy tworzyć pierwsze wspólne projekty. Wraz z mijającymi latami nauczyliśmy się rozumieć siebie nawzajem i lepiej się poznaliśmy. Stąd aktualnie wiemy, że jesteśmy nie tylko entuzjastami technologii, ale również uczenia się, zdobywania nowej wiedzy i wykorzystywania jej do tworzenia zmian w otaczającym nas świecie. Wyróżnia nas holistyczne podejście jak i to, że próbujemy znajdywać rozwiązania docierając do przyczyn problemu. Rozwiązania zaś projektujemy jak inżynierowie  - poprzez rozkładanie zagadnienia na czynniki pierwsze.


## Członkowie zespołu projektowego
*Wypiszcie wszystkie osoby, które będą tworzyły Wasz projekt*

Szymon Lisiecki, Michał Leśniowski, Piotr Sokołowski, Daniel Dąber, Michał Wójcik


## Sytuacja wyjściowa
*Jakie potrzeby zdiagnozowaliście, co się dzieje w Waszej szkole/uczelni, co Wam utrudnia funkcjonowanie, czego potrzebujecie? Skąd to wiecie? Jakich metod diagnozy użyliście? (max. 1000 znaków)*


Pomysł projektu Edutie narodził się z idei, która zakłada że nauka i chęć rozwoju powinna być przede wszystkim przyjacielem młodych ludzi, szkoła zaś miejscem, w którym młodzi dostają szansę na rozwój i dowiadują się w jaki sposób mogą wykorzystać oni swoje zdolności, zainteresowania oraz predyspozycje.

Problem leży w tym, że znaczna część uczniów szkół średnich nie chce pogłębiać swojej wiedzy. Z ankiety przeprowadzonej w naszym technikum wynika, że 40% uczniów nie jest w stanie określić jednoznacznie dziedziny, którą się interesuje (musimy również wziąć pod uwagę że jest to technikum, w którym z założenia jest więcej osób już ukierunkowanych). Podobne wnioski można wysnuć z samej obserwacji rówieśników, która wskazuje na to, że jest to rzeczywisty problem.

Łącząc to, że 90% ankietowanych chciałaby skorzystać z rozwiązań edukacyjnych opartych o AI, stworzyliśmy projekt Edutie.


## Szczegółowy opis projektu
*W tym punkcie napiszcie dokładnie, jak będzie przebiegał wasz projekt – co się wydarzy w jakim czasie, jakie kroki podejmiecie. (max. 2500 znaków).*


Projekt narodził się gdy zauważyliśmy, że szkoła średnia nie napawa nas chęcią i zapałem do przedmiotów, których nas uczy. Twierdzimy, że szkoła wraz z edukacją powinny wspierać uczniów w rozwijaniu się. Nauka w szkole średniej skupia się jednak głównie na przygotowaniu do egzaminów i źle podchodzi do naukowego rozwoju. Przeprowadzona przez nas we wrześniu ankieta potwierdziła nasze obawy. 
Nasz projekt kładzie nacisk na naukę poprzez rozumienie. Jesteśmy przekonani, że jest to najlepszy sposób na to aby uczeń polubił naukę i proces przyswajania wiedzy. Chcemy osiągnąć to poprzez personalizację edukacji i dostosowywanie procesu nauczania do indywidualnych potrzeb ucznia. Planujemy spersonalizować edukację w taki sposób, aby uczniowie poczuli, że nauka jest przygotowana w zgodzie z ich predyspozycjami.
Edutie, będące internetową aplikacją e-learningową ma za zadanie sprawić, by uczeń czuł, że nauka jest dostosowana do jego potrzeb. Aby to osiągnąć zamierzamy wykorzystać badania dotyczące różnych modeli psychologicznych, opisujących zależności w kwestiach uczenia się. Zaczniemy od sprawdzenia efektywności personalizacji edukacji według sposobów opartych o psychologiczne tezy i teorie poprzez przeprowadzenie badań w szkołach średnich. Po naszych wstępnych badaniach chcemy przeprowadzić również bardziej kompleksową analizę na szerszej grupie odbiorców z pomocą psychologów i specjalistów edukacji.
Równolegle powstaje również sam prototyp aplikacji. Będzie on wykorzystywał komputerowe odzwierciedlenie wcześniej wspomnianych modeli psychologicznych według naszego zrozumienia. Następnie planujemy ulepszać nasze rozwiązanie opierając się o zdanie specjalistów w dziedzinie edukacji i psychologii. Będzie to wymagać bieżącego dostosowywania rozwiązań korzystając z nowych wniosków i doświadczeń.
W momencie gdy tworzenie prototypu wraz z badaniami zostanie ukończone, przejdziemy do fazy testowania naszego rozwiązania. Przedstawimy je nauczycielom oraz uczniom naszego technikum, oczekując od nich informacji zwrotnej. Uwzględniając uwagi będziemy ulepszać aplikację tak aby jak najlepiej służyła uczniom.
Wraz z wdrażaniem nowych funkcjonalności będziemy również rozważać wprowadzenie aplikacji do kolejnych szkół. Rozszerzanie społeczności korzystającej z projektu jest obopólnie korzystne, ponieważ uczniowie poprzez naukę umożliwiają nam dalsze ulepszanie i wzbogacanie naszych rozwiązań.




## Narzędzia, technologie, i dobre praktyki, które chcecie wykorzystać
*Jakie narzędzia / technologie lub dobre praktyki i zasoby placówki edukacyjnej, a także doświadczenia zespołu zostaną użyte w realizacji projektu (max. 1000 znaków).*


 - Model Catella-Horna-Carrolla - model psychologiczny strukturujący ludzkie zdolności kognitywne oraz tłumaczący działanie inteligencji i predyspozycji w kontekście uczenia się.
 - Taksonomię Blooma - model nauczania, w którym istnieje hierarchia sposobów nauki dzieląca sposoby nauki na poziomy. Według taksonomii Blooma istnieją wyższe sposoby nauki i niższe, które się wzajemnie uzupełniają.
 - Nauka wysokiego poziomu (Higher-order learning) - sposób nauki, który ulepsza w uczniu zdolności stosowania poznanej wiedzy, pogłębia jej zrozumienie, pozwala na zidentyfikowanie relacji z innymi tematami, etc.
 - Edukację opartą o nawigację - podejście do edukacji stanowiące, że kluczowe jest nie tylko położenie, ale również zrozumienie tematów w indywidualnie dobranej kolejności.
 - Nowoczesne Technologie - w projekcie wykorzystujemy najnowsze technologie z dziedziny AI i Web Development’u.
Dodatkowo mastery learning, active learning i inne...


## Udział społeczności
*Kto weźmie udział w działaniach poza Waszym zespołem? W jaki sposób zaangażujecie społeczność szkolną/studencką/lokalną w realizację projektu? (max. 1000 znaków).*

Zamierzamy skorzystać z pomocy społeczności naszego technikum, ale również innych warszawskich szkół w celu badań i testów naszego podejścia do personalizacji edukacji. Warto zaznaczyć, że nasze badania poza przynoszeniem wyników będą również uczyć i nie będą zabierać nauczycielom cennych lekcji. 
Weźmiemy również pod uwagę opinie nauczycieli placówek edukacyjnych, pytając ich o szczegóły i potencjalne poprawki co do naszego podejścia. Nauczyciele pomogą nam również w testowaniu rozwiązania. 
Finalnie, będziemy testować gotową aplikację współpracując z uczniami i nauczycielami naszego zespołu szkół.
W procesie tworzenia aplikacji zaczerpniemy również pomocy szkolnego psychologa jak i studentów psychologii z warszawskich uczelni w celu odpowiedniego wykorzystania modeli psychologicznych.



## Rezultaty projektu
*Co chcecie osiągnąć poprzez realizację projektu, jaki będzie zasięg działań i wpływ społeczny? (max.1500 znaków)*


Poprzez realizację Edutie chcemy wywrzeć daleko idącą zmianę w postrzeganiu edukacji przez młodych ludzi. Chcemy, aby uczniowie szkół średnich postrzegali ją jako szansę i okazję na rozwój, a nie jako żmudny obowiązek.
Planu niestety nie da się zrealizować w stu procentach. Istnieje ku temu wiele powodów, można by tu chociażby wymienić wady systemu edukacji, niekoniecznie dobrą mentalność rodziców w stosunku do nauki ich dzieci jak i społeczną skalę tych problemów.
Naszym celem jest niesienie zmian dla uczniów poprzez personalizację i ulepszanie ich procesu nauki. Chcemy aby szkoły i przede wszystkim uczniowie, podążali z duchem czasu w kwestiach edukacyjnych i korzystali z nowoczesnych sposobów nauki oraz najnowszych technologii. Aplikacja wprowadzana dla szkół może być dobrą alternatywą dla prac domowych, jak i narzędziem do samodzielnej, zindywidualizowanej nauki.
Wdrożenie Edutie w takiej skali wymaga dopracowania projektu. Początkowym jego zasięgiem będą wybrane szkoły w Warszawie. Wraz z rozwojem projektu możliwości skalowania pozostają zależne tylko od determinacji i środków.
Najszybciej widocznym efektem Edutie będą wyniki maturzystów 2025, ponieważ to od początku ich roku szkolnego chcemy rozpocząć działanie aplikacji.
Dzisiejsi uczniowie stanowią fundament przyszłości nas wszystkich. To oni będą rewolucjonizować przyszłość, dlatego chcemy, aby ich edukacja była najlepsza, jaką mogą dostać oraz aby chcieli z niej skorzystać.





## Budżet
*Na co chcecie przeznaczyć grant w wysokości 25 tys. złotych? Wypiszcie kategorie wydatków oraz ich szacowany koszt. Zgłaszany projekt musi mieć oszacowane koszty, które są niezbędne do realizacji zaplanowanych działań. Maksymalnie 40% pozyskanych z grantu środków można przeznaczyć na koszty zakupu sprzętu oraz maksymalnie 40% na licencje i oprogramowanie.*


Przeprowadzenie badań psychologicznych mających na celu lepsze zrozumienie procesów uczenia się w korelacji z umiejętnościami - 6000 zł
Nawiązanie współpracy ze specjalistami (psychologami, naukowcami, nauczycielami) którzy pomogliby w opracowaniu materiałów do nauki w aplikacji, - 7000 zł
Utrzymanie infrastruktury sprzętowej - 2000 zł
Rozwój oprogramowania np. zakup licencji do programów wspomagających działanie i tworzenie aplikacji - 2000 zł
Marketing jak oraz działania pro-wizerunkowe - 6000 zł


## Streszczenie projektu - najważniejsze informacje o projekcie*
*Na czym polega Wasz projekt w 5 zdaniach? Zdania te powinny zawierać podstawowe informacje o projekcie (co / dlaczego / dla kogo / w jakim celu / kiedy / jak). Materiał będzie wykorzystywany do komunikacji o Waszym projekcie. (max. 500 znaków)*

Edutie to aplikacja internetowa mająca dopasowywać proces nauki do indywidualnych potrzeb ucznia. Na podstawie modeli psychologicznych śledzi ona proces uczenia się użytkownika, następnie optymalizując go pod jego predyspozycje i preferencje. W praktyce oznacza to spersonalizowane zadania, podpowiedzi i wytłumaczenia. Elastyczne nauczanie będzie połączone z platformą, na której szkoły będą mogły tworzyć swój ekosystem materiałów do nauki, z których będzie mógł korzystać każdy uczeń.

## Załączniki ze skanami zgód na udział osób niepełnoletnich (opcjonalnie)
*Tutaj należy wkleić link do chmury, na której umieszczone są skany zgód na udział osób niepełnoletnich. Przypominamy, że w przypadku Uczestników, którzy nie ukończyli 18 roku życia, wymagana jest zgoda rodzica/opiekuna prawnego na udział w Programie Grantowym. Osoba opiekująca się zespołem odpowiedzialna jest za zebranie tych zgód (wzór zgody stanowi załącznik nr 2 do Regulaminu).*




## Załączniki uzupełniające projekt
*Krótkie video? Prezentacja? To tylko niektóre przykłady. Zaskoczcie Radę Ekspertów konkursu sposobem prezentacji projektu. Wyróżnijcie się!
Jest to miejsce na linki zawierające dodatkowe materiały (np. video na youtube, zdjęcia w chmurze, itp).*

edutie.nowanauka.pl